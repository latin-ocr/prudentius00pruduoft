118

PRUDENTIUS

ecclesiae matris penu,
quos ipse promus noverat.
recenset exim singulos
scribens viritim nomina,
longo et locatos ordine
adstare pro templo iubet.
praescriptus et iam fluxerat
dies: furebat fervidus
iudex avaro spiritu,
promissa solvi efflagitans.
tum martyr: ‘⁴ adsistas velim
coramque dispositas opes
mirere, quas noster Deus
praedives in sanctis habet.
videbis ingens atrium
fulgere vasis aureis,
et per patentes porticus
structos talentis ordines.''
it ille nec pudet sequi.
ventum ad sacratam ianuam,
stabant catervae pauperum,
inculta visu examina.
fragor rogantum tollitur:
praefectus horrescit stupens,
conversus in Laurentium,
oculisque turbatis minax.

contra ille, “ quid frendens,” ait,

‘⁶ minitaris? aut quid displicet?

num sordida haec aut vilia,

num despuenda existimas?
aurum, quod ardenter sitis,

effossa gignunt rudera

et de metallis squalidis

poenalis excudit labor,

160

165

170

175

180

185

190

