PRUDENTIUS

congere caesorum victrix diademata regum,
frange repulsorum foeda ornamenta deorum:
tunc tibi non terris tantum victoria parta ι 65
sed super astra etiam media servabitur aede.”

talia principibus dicta interfantibus ille
prosequitur magnisque tubam concentibus inflat3
allegat morem veterem, nil dulcius esse
affirmat solitis populosque hominesque teneri 70
lege sua, ‘⁴ sicut variae nascentibus‚’' inquit,
‘⁴ contingunt pueris animae, sic urbibus adfert
hora diesque suus, cum primum moenia surgunt,
aut fatum aut genium, cuius moderamine regnent.”
addit et arcanum rerum verique latebras 75
prosperitate aliqua deprendi posse secundi
per documenta boni, si sint felicia quae quis
experiendo probet: cessisse parentibus omne
idolium semper feliciter et pede dextro.
enumerat longi vim temporis, excitat ipsam 80
crinibus albentem niveis et fronte vietam,
ore reposcentem querulo sua numina Romam.
“ libera sum, liceat proprio mihi vivere more.
ecquis erit, qui mille meos reprehenderit annos?
uno omnes sub sole siti vegetamur eodem 85
aere, communis cunctis viventibus aura.
sed qui sit qualisque Deus, diversa secuti
quaerimus atque viis longe distantibus unum
imus ad occultum. suus est mos cuique genti,-

12

