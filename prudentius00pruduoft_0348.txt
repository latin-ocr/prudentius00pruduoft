PRUDENTIUS

laetior interea iam Thascius ob diem suorum
Ι sistitur indomiti proconsulis eminus furori.

edere iussus erat quid viveret: “ unicultor,'’ inquit,

‘⁴ trado salutiferi mysteria consecrata Christi.'’ 91

ille sub haec: “ satis est iam criminis, ipse confitetur

Thascius, ipse Iovis fulmen negat. expedite ferrum,

carnifices, gladio poenam luat hostis idolorum.”

ille Deo meritas grates agit et canit triumphans. 95

flevit abire virum maesta Africa, quo docente facta

est

cultior, eloquio cuius sibi docta gloriatur;

mox tumulum lacrimans struxit cineresque consecra-
vit.

desine flere bonum tantum, tenet ille regna caeli,

nec minus involitat terris nec ab hoc recedit orbe ι 100

disserit, eloquitur, tractat, docet, instruit, prophetat.

nec Libyae populos tantum regit3 exit usque in ortum

solis et usque obitum, Gallos fovet, inbuit Britannos,

praesidet Hesperiae, Christum serit ultimis Hiberis,

denique doctor humi est, idem quoque martyr in
supernis, 105

instruit hic homines, illinc pia dona dat patronus.

336

