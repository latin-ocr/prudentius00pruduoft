170

PRUDENTIUS

nunc angelorum particeps
conlucis insigni stola,
quam testis indomabilis
rivis cruoris laveras,

cum te satelles idoli
praecinctus atris legibus
litare divis gentium
ferro et catenis cogeret.

ac verba primum mollia
suadendo blande effuderat,
captator ut vitulum lupus

rapturus adludit prius.

“ rex,” inquit, ‘⁴ orbis maximus,
qui sceptra gestat Romula,l
servire sanxit omnia
priscis deorum cultibus.

vos, Nazareni‚ adsistite,
rudemque ritum spernite.
haec saxa, quae princeps colit,
placate fumo et victima.’'

exclamat hic Vincentius,
Levita de tribu sacra,
minister altaris Dei,
septem ex columnis lacteis;

‘⁴ tibi ista praesint numina,

, tu saxa, tu lignum colas,

tu mortuorum mortuus
fias deorum pontifex.

nos lucis auctorem Patrem
eiusque Christum Filium,
qui solus ac verus Deus,
Datiane, confitebimur.'’

hic ille iam commotior,
“ audesne, non felix,'’ ait,

10

15

20—

25

