PRUDENTIUS

dextrae subsidio tuae
subiecisse salum solo.
Iordanem quoque novimus
tortis verticibus vagum,
dum fertur rapido impetu,
ad fontem refluis retro
confugisse meatibus.
haec miracula sunt tuae
virtutis, Domine, ut modo
suspendar leve praenatans
summo gurgite fluminis,
cum collo scopulum traham.
iam plenus titulus tui est
et vis prodita nominis,
quam gentilis hebet stupor:
absolvas, precor, optime,
huius nunc animae moras.
quid possis probat amnicus,
qui vectat silicem, liquor. .
hoc iam quod superest cedo,
quo nil est pretiosius
pro te, Christe Deus, mori.”
orantem simul halitus
et vox deserit et calor;
scandit spiritus ardua,
fit pondus grave saxeum,
corpus suscipiunt aquae.

VIII

65

70

75

80

85

90

ΒΕ Loco IN Quo MARTYRES PAssl SUNT, NUNC BA?-

TISTERIUM EST CALAGURRI.

ELECTUS Christo locus est, ubi corda probata
provehat ad caelum sanguine, purget aqua.
218

