PRUDENTIUS

o felix nimium, sapiens et rusticus idem, 1020
qui terras animumque colens inpendit utrisque
curam pervigilem, quales quos inbuit auctor Δ
Christus, et adsumptis dedit haec praeceptacolonis z
“ semina cum sulcis committitis, arva cavete

dura lapillorum macie, ne decidat illic 1025
quod seritur, primo quoniam praefertile germen
luxuriat, suco mox deficiente sub aestu

sideris igniferi sitiens torretur et aret;

neve in spinosos incurrant semina vepres,

aspera nam segetem surgentem vincula texunt 1030
ac fragiles calamos nodis rubus artat acutis3

et ne iacta viae spargantur in aggere grana,

haec avibus quia nuda patent passimque vorantur
inmundisque iacent foeda ad ludibria corvis.”

his Deus agricolam confirmat legibus3 ille 1035
ius caeleste Patris non summa intelligit aure,

sed simul et cordis segetem disponit et agri,

ne minus interno niteant praecordia cultu

quam cum laeta suas ostentant iugera messes.
extirpamus enim sentos de pectore vepres, 1040
ne vitiosa necent germen vitale flagella,

ne frugem segetemque animae spinosa malorum
inpediat sentix scelerum peccamine crebro,

glarea ne tenuis ieiunis siccet harenis

marcentem sub corde fidem, ne pectoris aestus 1045
flagret et effetis urat charismata venis,

denique ne iecoris detrita in parte relinquat

vilis cura Deum, ne spem, qua vescimur intus,
deserat obscenisque avibus permittat edendam,

et proiecta fides hosti sit praeda volucri. 1050

88

 

