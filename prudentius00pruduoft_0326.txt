PRUDENTIUS

docta manus virides imitando effingere dumos
luserat e minio russeolam saniem. 130

cernere erat ruptis conpagibus ordine nullo
membra per incertos sparsa iacere situs.

addiderat caros gressu lacrimisque sequentes,
devia quo fractum semita monstrat iter.

maerore attoniti atque oculis rimantibus ibant, 135
inplebantque sinus visceribus laceris.

ille caput niveum conplectitur ac reverendam
canitiem molli confovet in gremio3

hic umeros truncasque manus et bracchia et ulnas
et genua et crurum fragmina nuda legit. ⁷ 140

palliolis etiam bibulae siccantur harenae,
ne quis in infecto pulvere ros maneat.

si quis et in sudibus recalenti aspergine sanguis
insidet, hunc omnem spongia pressa rapit. ‚

nec iam densa sacro quidquam de corpore silva 145
obtinet aut plenis fraudat ab exequiis.

cumque recensetis constaret partibus ille
corporis integri qui fuerat numerus,

nec purgata aliquid deberent avia toto
ex homine extersis frondibus et scopuliS, 150

metando eligitur tumulo locus: ostia linquunt,
Roma placet, sanctos quae teneat cineres.

haud procul extremo culta ad pomeria vallo
mersa latebrosis crypta patet foveis :

huius in occultum gradibus via prona reflexis 155
ire per anfractus luce latente docet.

primas namque fores summo tenus intrat hiatu

‘⁸ See note on 40.

²· The pomerium was properly a line within the wall, which
marked the boundary within which auspices could be taken.
From this the name was applied to the strip of land between
the line and the wall, and further extended to include a strip

314

