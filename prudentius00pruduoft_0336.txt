PRUDENTIUS

figitur ergo manus subter, sola versus in cacumen, ’
hoc mente maior, quo minor figura.

noverat ex humili caelum citius solere adiri3
deiecit ora spiritum daturus. 20

ut teres orbis iter flexi rota percucurrit anni
diemque eundem sol reduxit ortus,

evomit in iugulum Pauli Nero fervidum furorem,
iubet feriri gentium magistrum.⁴

ipse prius sibimet finem cito dixerat futurum: 25
‘ ad Christum eundum est, iam resolvor,’ inquit. v

nec mora, protrahitur, poenae datur, inmolatur ense ;
non hora vatem, non dies fefellit.

dividit ossa duum Tybris sacer ex utraque ripa,
inter sacrata dum fluit sepulcra. 30

dextra Petrum regio tectis tenet aureis receptum
canens oliva, murmurans fluento.

namque supercilio saxi liquor ortus excitavit
fontem perennem chrismatis feracem.

nunc pretiosa ruit per marmora lubricatque clivum,
donec virenti fluctuet colymbo. 36

interior tumuli pars est, ubi lapsibus sonoris
stagnum nivali volvitur profundo.

omnicolor vitreas pictura superne tinguit undas,
musci relucent et virescit aurum 40

cyaneusque latex umbram trahit inminentis ostri:
credas moveri fluctibus lacunar.

‘² Cf. II Timothy iv, 6.

¹³ Constantine built a church over the tomb of St. Peter.
It was replaced by the present St. Peter’s in the leth century.
See Lamiani, op. cit„ pp. 132-158.

⁰ A baptistery was constructed by Pope Damasus in the

324

