PRUDENTIUS

si numen ollis, numen et porris inest. 265 -

sed pulchra res est forma in aere sculptilis.

quid inprecabor officinis Graeciae,

quae condiderunt gentibus stultis deos?

forceps Myronis, malleus Polycliti

natura vestrum est atque origo caelitum. 270
ars seminandis efficax erroribus,

barbam rigentem dum Iovis circumplicat,

dum defluentem leniter flectens comam

limat capillos et corymbos Liberi, ,

et dum Minervae pectus hydris asperat, 275
iniecit atram territis formidinem,

ut fulmen aeris ceu Tonantis horreant,

tremant venenum sibilantis Gorgonae,

putent ephebum post triumphos Indicos

ferire thyrso posse, cum sit ebrius. 280
tum quod Dianam molle succinctam vident,

venantis arcum pertimescunt virginis3

si forte vultum tristioris Herculis

liquore crispo massa finxit fusilis,

clavam minari, ni colatur, creditur. 285
iam quis paventum corda terror occupat

Iunonis iram si polite expresserit?

velut retortis intuens obtutibus

avertat ora de litantis hostia,

lapis severa fronte mentitur minas. 290
miror quod ipsum non sacrastis Mentorem,

nec templum et aras ipse Phidias habet,

⁰ Greek sculptors of the 5th century Rc. Two celebrated
works of Myron were his Quoit, Thrower and his Oow, both in
bronze. Polyclitus was famous for his statue of Hera (Juno)
in ivory and gold.

δ The Gorgon‘s head, with snakes for hair, being represented
on the goddess's breastplate. Cf. Aeneid, VIII, 435—438.

248

