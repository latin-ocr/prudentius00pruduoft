PRUDENTIUS

nec det vela fretis Romana nec horrea rumpat
Sardorum congesta vehens granaria classis.

ergo piris mensas silvestribus inplet arator

Poenus et evulsas Siculus depascitur herbas5' 945
iamque Remi populo quernas Sardinia glandes
subpeditat, iam corna cibus lapidosa Quiritum?

quis venit esuriens magni ad spectacula circi?

quae regio gradibus vacuis ieiunia dira

sustinet? aut quae Ianiculi mola muta quiescit? 950
quantos quaeque ferat fructus provincia quamque
ubere fecundo large fluat orbis opimus,

indicio est annona, tuae quae publica plebi,

Roma, datur tantaeque manus longa otia pascit.

sit fortasse aliquis paulo infecundior annus: 955
nil mirum nec in orbe novum. didicere priores
perpessi plerumque famem, si tabidus aer

siccavit tenues ardenti sidere nubes

nec vernas infudit aquas creberrimus imber

fruge nova et viridi, si messis adulta priusquam 960
conceptas tenero solidaret laete medullas,

adflatum calido sucum contraxit ab euro

ieiunosque tulit calamos atque inrita vota

agricolae sterilis stipularum silva fefellit.

his, ni fallor, ager vitiis corruptus et ante 965
subiacuit quam Palladium, quam Vesta penates

sub lare Pergameo servarent igne reposto,

‘¹ For administrative purposes Rome was divided by Augus-
tus into 14 “ regions.''

⁶ See note on Ι, 582.

⁶ There were public grain-mins, driven by water, on the
..Ianiculum (Platner-Ashby, Topoqraphical Dietionary os
Ancient Rome, ΒΝ. Molinae).

82

