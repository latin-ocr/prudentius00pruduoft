PRU DENTIUS

ductor aulae mundialis ire ad aram iusserat,
idolis litare nigris, esse Christi defugas.
liberam succincta ferro pestis urgebat fidem3
illa virgas et secures et bisulcas ungulas
ultro fortis expetebat Christi amore interrita. 45
carcer inligata duris colla bacis inpedit,
barbaras forum per omne tortor exercet manus,
veritas crimen putatur, vox fidelis plectitur.
tunc et ense caesa virtus triste percussit solum
et rogis ingesta maestis ore flammas sorbuit. 50
dulce tunc iustis cremari, dulce ferrum perpeti.
hic duorum cara fratrum concalescunt pectora,
fida quos per omne tempus iunxerat sodalitas.
stant parati ferre quidquid sors tulisset ultima, 54
seu foret praebenda cervix ad bipennem publicam
verberum post vim crepantum, post catastas igneas,
sive pardis offerendum pectus aut leonibus.
“ nosne Christo procreati mammonae dicabimur
et Dei formam gerentes serviemus saeculo?
absit ut caelestis ignis se tenebris misceat. 60
sit satis quod capta primo vita sub chirographo
debitum persolvit omne funeta rebus Caesaris3
tempus est Deo rependi quidquid est proprium Dei.
ite, signorum magistri, et VOS, tribuni, absistite.
aureos auferte torques, sauciorum praemia! 65
clara nos hinc angelorum iam vocant stipendia.
Christus illic candidatis praesidet cohortibus,

‘² An iron instrument of torture.

ὓ As Eulalia is said to have done (III, 159-160).

⁶ Oatasta is properly a stand or platform on which slaves
were exposed for sale, and also on which martyra were tor-
tured3 but the word is sometimes applied to the engine of

tortura itself.
1 02

