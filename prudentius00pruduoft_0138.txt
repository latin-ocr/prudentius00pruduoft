126

PRUDENTIUS

quos nec favillis obruat
ruina nec fur subtrahat.
nunc addo gemmas nobiles,
ne pauperem Christum putes,
gemmas corusci luminis,
ornatur hoc templum quibus.
cernis sacratas virgines,
miraris intactas anus
primique post damnum tori
ignis secundi nescias.
hoc est monile ecclesiae,
his illa gemmis comitur3
dotata sic Christo placet,
sic ornat altum verticem.
eccum talenta, suscipe.
ornabis urbem Romulam,
ditabis et rem principis,
fies et ipse ditior.”
‘⁴ ridemur,’' exclamat furens 1
praefectus, “ et miris modis
per tot figuras ludimur:
et vivit insanum caput!
inpune tantas, furcifer,
strophas cavillo mimico
te nexuisse existimas,
dum scurra saltas fabulam?
concinna visa urbanitas
tractare nosmet ludicris?
egon ² cachinnis venditus
acroma festivum fui?
adeone nulla austeritas,
censura nulla est fascibus?
adeon securem publicam
mollis retudit lenitas?

295

300

305

310

315

320

325

