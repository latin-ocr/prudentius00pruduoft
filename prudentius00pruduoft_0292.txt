280

PRUDENTIUS

clamabat illa: ‘ patere3 gemmis vestiet

apicem hunc corona regio ex diademate-³ 765
linguam tyrannus amputari iusserat

uni ex ephebis3 mater aiebat: ‘ satis

iarn parta nobis gloria est3 pars optima

Deo inmolatur ecce nostri corporis3

digna est fidelis lingua quae sit hostia. 770
interpres animi, enuntiatrix sensuum,

cordis ministra, praeco operti pectoris,

prima offeratur in sacramentum necis

et sit redemptrix prima membrorum omnium3

ducem dicatam mox sequentur cetera.' 775
his Maccabeos incitans stimulis parens

hostem subegit subiugatum septies,

quot feta natis, tot triumphis inclyta;

me partus unus ut feracem gloriae,

mea vita, praestet, in tua est situm manu. 780
per huius alvi fida conceptacula,

per hospitalem mense bis quino larem,

si dulce nostri pectoris nectar tibi,

si molle gremium, grata si crepundia,

persiste et horum munerum auctorem adsere.
quanam arte nobis vivere intus coeperiS, 786

nihilumque et illud, unde corpus, nescio3

novit animator solus et factor tui.

inpendere ipsi, cuius ortus munere es;

bene in datorem quod dedit refuderis.’' 790
talia canente matre iam laetus puer

virgas strepentes et dolorem verberum

ridebat. hic tum cognitor pronuntiat:

‘¹ claudatur infans carcere et tanti mali

Romanus auctor torqueatur acrius.’' 795

