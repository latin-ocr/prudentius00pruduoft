240

PRUDENTIUS

muliebris oris clausus argento sedet,

quem dum ad lavacrum praeeundo ducitis

pedes remotis atterentes calceis,

Almonis usque pervenitis rivulum. - 160
quid illa turpis pompa? nempe ignobiles

vos esse monstrat, cum luperci curritis.

quem servulorum non rear vilissimum,

nudus plateas si per omnes cursitans

pulset puellas verbere ictas ludicro? 165
miseret tuorum me sacrorum et principum

morumque, Roma, saeculi summum caput.

age explicemus, si placet, mysteria,

praefecte, vestra: iam necesse est audias,

nolis velisne, quid colatis sordium. 170
nec terret ista, qua tumes, vesania,

quod vultuosus, quod supinus, quod rigens

tormenta leti comminaris asperi:

si me movere rebus ullis niteris,

ratione mecum, non futore, dimica. 175
iubes, relictis Patris et Christi sacris,

ut tecum adorem feminas mille ac mares,

deas deosque, deque sexu duplici

natos, nepotes, abnepotes editos

et tot stuprorum sordidam prosapiam. 180
nubunt puellae, saepe luduntur dolis,

amasionum comprimuntur fraudibus,

incesta fervent, furta moechorum calent,

fallit maritus, odit uxor paelicem,

deos catenae conligant adulteros. 185
ostende, quaeso, quas ad aras praecipis

vervece caeso fumet ut caespes meus?

Delphosne pergam? sed vetat palaestrici

⁴² See note on Contra Symm. ΙΙ, 862.

