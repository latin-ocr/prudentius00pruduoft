120

PRUDENTIUS

torrens vel amnis turbidis
volvens harenis inplicat3
quod terrulentum ac sordidum
flammis necesse est decoqui.
pudor per aurum solvitur,
violatur auro integritas,
pax oceidit, fides perit,
leges et ipsae intercidunt.
quid tu venenum gloriae
extollis et magni putas?
si quaeris aurum verius,
lux est et humanum genus.
hi sunt alumni luminis,
quos corpus artat debile,
ne per salutem viseerum
mens insolescat turgida.
eum membra morbus dissicit,
animus viget robustior,
membris vicissim fortibus
vis sauciatur sensuum.
nam sanguis in culpam calens
minus ministrat virium
si fervor effetus malis
elumbe virus contrahat.
si forte detur optio,
malim dolore asperrimo
fragmenta membrorum pati
et pulcher intus vivere.
committe formas pestium
et confer alternas lues:
carnisne morbus foedior,
an mentis et morum ulcera?
nostri per artus debiles
intus decoris integri

195

200

205

210

215

220

225

