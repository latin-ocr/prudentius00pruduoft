186

PRUDENTIUS

quin et frequentes angeli
stant ac loquuntur comminus,
quorum unus ore augustior
conpellat his dictis virum:

“ exsurge, martyr inclyte,
exsurge securus tui,
exsurge et almis coetibus
noster sodalis addere.

decursa iam satis tibi
poenae minacis munia,
pulchroque mortis exitu
omnis peraeta est passio.

o miles invictissime,
fortissimorum fortior,
iam te ipsa saeva et aspera
tormenta victorem tremunt.

spectator haec Christus Deus
conpensat aevo intermino,
propriaeque collegam crucis
larga coronat dextera.

pone hoc caducum vasculum
conpage textum terrea,
quod dissipatum solvitur,
et liber in caelum veni.''

haec ille; sed clausas fores
interna rumpunt lumina
tenuisque per rimas nitor
lucis latentis proditur.

hoc cum stuperet territus
obsessor atri liminis,
quern cura pernox manserat
servare feralem domum,

psallentis audit insuper
praedulce carmen martyris,

285

290

295

300

305

310

