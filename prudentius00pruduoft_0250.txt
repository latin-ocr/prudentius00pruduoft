PRUDENTIUS

et splendor ingens ut magistratus venit,

si confitendi nominis testem probum

signent inusta ferri et ignis vulnera

et vim dolorum mors sequatur inclyta. 135
cave benignus esse perverse velis,

nec mi remissus leniter peperceris;

incumbe membris, tortor, ut sim nobilis.

his ampliatus si fruar successibus,

genus patris matrisque flocci fecero. 140
haec ipsa vestra dignitatum culmina

quid esse censes? nonne cursim transeunt

fasces, secures, sella, praetextae togae,

lictor, tribunal, et trecenta insignia

quibus tumetis, moxque detumescitis? 145
cum consulatum initis, ut vernae solent,

(pudet fateri) farre pullos pascitis;

aquila ex eburna sumit adrogantiam

gestator eius ac superbit beluae

inflatus osse, cui figura est alitis. 150
iam si sub aris ad sigillorum pedes

iaceatis infra sectilem quercum siti,

quid esse vobis aestimem proiectius?

nudare plantas ante carpentum scio

proceres togatos matris Idaeae sacris. 155
lapis nigellus evehendus essedo

⁶ (Phe toga edged with purple, which was worn by high
maggxiimol'dsmethod of taking auspices, which had been used on
military expeditione. The nature of the omen depended
on whether the chickens refused or took the food, and the
magnffl ίιὲοῗξιξὲαὲὴὲζ ἓξὲξὺὶἓ, topped with the fi e of an
eagle, was in republican times carried by a general ce ebrating a

238

