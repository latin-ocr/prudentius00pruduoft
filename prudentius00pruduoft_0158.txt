146

PRUDENTIUS

mortis amore puella ruat.
illa perosa quietis opem
degeneri tolerare mora
nocte fores sine teste movet
saeptaque claustra fugax aperit,
inde per invia carpit iter.
ingreditur pedibus laceris
per loca senta situ et vepribus
angelico comitata choro,
et licet horrida nox sileat,
lucis habet tamen illa ducem.
sic habuit generosa patrum
turba columniferum radium,
scindere qui tenebrosa potens
nocte viam face perspicua
praestitit intereunte chao.
non aliter pia virgo viam
noete secuta diem meruit
nec tenebris adoperta fuit,
regna Canopica cum fugeret
et super astra pararet iter.
illa gradu cita pervigili
milia multa prius peragit
quam plaga pandat an polum;
mane superba tribunal adit
fascibus adstat et in mediis
vociferans: “ rogo, quis furor est
perdere praecipites animas
et male prodiga corda sui
sternere rasilibus scopulis,
omnipatremque negare Deum?
quaeritis, 0 miseranda manus,
Christicolum genus? en ego sum
daemonicis inimica sacris,

45

55

60

65

70

