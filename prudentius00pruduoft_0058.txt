PRUDENTIUS

o pietas, o sancta fides! traduxit alumnos

maiestas infida locos, et creditur istis ’ .
numinibus quae transfugio meruere sacrari! 505
an voluit servare suos luctataque multum

religio infestas temptavit pellere turmas

Romanis obnixa globis, sed fortior illam

virtus luctifico camporum in pulvere fregit?

immo ita est, armis et viribus indiga veri 510
victa superstitio est et inanem gloria fugit.

sed nec difficilis fuit aut satis ardua genti

natae ad procinctus victoria frangere inertes
molliaque omnigenum colla inclinare deorum.

num eum Dictaeis bellum Corybantibus asper 515
Samnitis Marsusque levi sudore gerebat?

num mastigophoris oleoque et gymnadis arte

unctis pugilibus miles pugnabat Etruscus?

nec petaso insignis poterat Lacedaemone capta
Mercurius servare suas de clade palaestras. 520
Appenninicolam peditem Cybeleius hostis

congressu excipiens Asiam defendere et Idam

qui potuit cogente acies in proelia Gallo?

Idalias nisi forte rosas, laurum citharoedi

vatis, silvicolae calamos arcumque puellae 525
dedere servitio calcataque sacra domare

difficilis operis fuit inmensique laboris.

‘² The Corybantes were properly attendants on Cybele, but
commonly confused with the Curetes who protected the
infant Zeus in the cave on Mt. Dicte in Crete.

ὓ The typical Roman of earlier days had a great contempt
for the Greek cult of athletice. Mastiqophorz (“whip—bear-
ers'’) were a kind of police under the superintendents of
publio games.

⁰ Mereury in his capacity as the gods’ messen er is repre-
sented with the broad hat worn by Greek trave ers. He is
mentioned here as being patron of athletic exercises.

46

