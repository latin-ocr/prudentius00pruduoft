PRUDENTIUS

tempus adest ut iam sapiat divina, serenae

mentis consilio vivacius abdita sollers

quaerere et aeternae tandem invigilare saluti.
quamquam, si tantus amor est et cura vetusti 335
moris et a prisco placet haud discedere ritu,

exstat in antiquis exemplum nobile libris,

iam tunc diluvii sub tempore vel prius uni

inservisse Deo gentem quae prima recentes

incoluit terras vacuoque habitavit in orbe3 340
unde genus ducit nostrae porrecta propago

stirpis et indigenae pietatis iura reformat.

sed quia Romanis loquimur de cultibus, ipsum
sanguinis Hectorei populum probo tempore longo
non multos coluisse deos rarisque sacellis 345
contentum paucas posuisse in collibus aras.
innumeros post deinde deos virtute subactis

urbibus et claris peperit sibi Roma triumphis3

inter fumantes templorum armata ruinas

dextera victoris simulacra hostilia cepit 350
et captiva domum venerans ceu numina vexit.

hoc signum rapuit bimaris de strage Corinthi,

illud ab incensis in praedam sumpsit Athenis,
quasdam victa dedit capitis Cleopatra canini

effigies, quasdam domitis Hammonis harenis 355
Syrtica cornutas facies habuere tropaea.

Roma triumphantis quotiens ducis inclyta currum
plausibus excepit, totiens altaria divum

addidit et spoliis sibimet nova numina fecit—-
numina, quae patriis cum moenibus eruta nullum 360

‘⁸ The Romans, as being traditionally of Trojan origin.

θ The Egyptians represented Anubis (who figured in the
ceremonies of Isis; cs. Apuleius, Metamorphoses, XI, 11)
with the head of a dog, and Ammon with the head or at

32

